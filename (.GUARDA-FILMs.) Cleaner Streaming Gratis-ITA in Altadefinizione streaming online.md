Cleaner è un film del 2007 diretto da Renny Harlin.

Thriller poliziesco interpretato da Samuel L. Jackson, Ed Harris ed Eva Mendes.

Trama
Otto anno dopo l’omicidio della moglie e il conseguente assassinio in carcere del colpevole, l'ex-poliziotto Tom Cutler, padre single dell’adolescente Rose, è diventato titolare di una piccolissima ditta di grandi pulizie, la Steri Clean, che, tra le altre cose, ripulisce le scene del crimine e, così, un giorno, l’uomo si ritrova a ripulire il salotto di una lussuosa residenza da quello che, a tutti gli effetti, è il risultato di un efferato omicidio.

Il girono dopo, però, Tom scopre che, non solo la padrona di casa, Ann Norcut, non sa nulla dell'avvenuta pulizia ma che il proprietario della villa, John Norcut, testimone chiave nell'indagine degli affari interni contro l’ex commissario Robert Vaughn e altri poliziotti corrotti, è solo dato per scomparso. Interrogato dal Det. Jim Vargas, incaricato del caso, e dato che l'indagine degli affari interni coinvolgerebbe anche lui, Tom chiede aiuto all'ex collega e amico Eddie Lorenzo; inoltre, dopo le iniziali diffidenze, Ann Norcut, moglie dell'uomo che intanto è stato trovato morto, diventa la sua prima alleata.
